{
 "cells": [
  {
   "cell_type": "markdown",
   "id": "5025f888",
   "metadata": {},
   "source": [
    "## Proporcions fenotípiques d'un creuament trihíbrid\n",
    "\n",
    "Assumim tres gens no lligats (amb segregació independent), cadascun amb un al·lel dominant i un al·lel recessiu, i que determinen tres caràcters independents:\n",
    "\n",
    "- **A** (dominant) determina el color groc del fruit i **a** (recessiu), el verd.\n",
    "- **B** (dominant) determina la pell llisa i **b** (recessiu), rugosa.\n",
    "- **C** (dominant) determina el color violeta de la flor i **c** (recessiu), el blanc.\n",
    "\n",
    "Com que hi ha tres caràcters amb dos fenotips possibles en cada un, en total poden haver $2^3 = 8$ combinacions fenotípiques possibles:\n",
    "\n",
    "  | Genotips | Fenotips                                  |\n",
    "  | -------- | ----------------------------------------- |\n",
    "  | A_ B_ C_ | Fruits grocs, pell llisa, flors violeta   |\n",
    "  | A_ B_ cc | Fruits grocs, pell llisa, flors blanques  |\n",
    "  | A_ bb C_ | Fruits grocs, pell rugosa, flors violeta  |\n",
    "  | aa B_ C_ | Fruits verds, pell llisa, flors violeta   |\n",
    "  | A_ bb cc | Fruits grocs, pell rugosa, flors blanques |\n",
    "  | aa B_ cc | Fruits verds, pell llisa, flors blanques  |\n",
    "  | aa bb C_ | Fruits verds, pell rugosa, flors violeta  |\n",
    "  | aa bb cc | Fruits verds, pell rugosa, flors blanques |\n",
    "\n",
    "La qüestió és determinar la proporció de cada **fenotip** en un creuament trihíbrid: **Aa Bb Cc** $\\times$ **Aa Bb Cc**.\n",
    "\n",
    "### Expansió del binomi de Newton\n",
    "\n",
    "Els tres caràcters s'hereten independentment, i a més en la descendència d'un creuament trihíbrid cada caràcter ha de presentar un patró de segregació amb les proporcions 3:1 per als fenotips dominant i recessiu. És a dir, el fenotip total és la *combinació* de tres experiments de Bernoulli independents, amb probabilitats $3/4$ i $1/4$ per als dos resultats possibles (fenotip dominant o recessiu). Una manera d'obtenir expressions matemàtiques de les probabilitats dels 8 fenotips possibles és amb una expansió del binomi de Newton:\n",
    "\n",
    "<p style=\"text-align: center;\">\n",
    "$(p + q)^3 = \\binom{3}{0}p^3q^0 + \\binom{3}{1}p^2q^1 + \\binom{3}{2}p^1q^2 + \\binom{3}{3}p^0q^3 = 1$\n",
    "</p>\n",
    "\n",
    "<p style=\"text-align: center;\">\n",
    "    $(p + q)^3 = p^3 + 3p^2q + 3pq^2 + q^3 = 1$\n",
    "</p>\n",
    "\n",
    "Si $p = 3/4$ és la probabilitat del fenotip dominant en la descendència del creuament trihíbrid, i $q=1/4$, la del fenotip recessiu, aleshores, els quatre termes de l'expansió anterior són:\n",
    "\n",
    "<p style=\"text-align: center;\">\n",
    "    $\\left( \\frac{3}{4} \\right)^3 + 3\\cdot \\left( \\frac{3}{4} \\right)^2 \\frac{1}{4} + 3\\cdot \\frac{3}{4}\\left( \\frac{1}{4} \\right)^2 + \\left( \\frac{1}{4} \\right)^3$\n",
    "</p>\n",
    "\n",
    "Que corresponen a les quatre probabilitats binomials d'obtenir: els tres fenotips dominants, dos fenotips dominants i un recessiu, un fenotip recessiu i dos dominants, i finalment, els tres fenotips recessius:\n",
    "\n",
    "  | Genotips | Fenotips                                  | Probabilitat  |\n",
    "  | -------- | ----------------------------------------- | ------------- |\n",
    "  | A_ B_ C_ | Fruits grocs, pell llisa, flors violeta   | 27/64         |\n",
    "  | A_ B_ cc | Fruits grocs, pell llisa, flors blanques  |  9/64         |\n",
    "  | A_ bb C_ | Fruits grocs, pell rugosa, flors violeta  |  9/64         |\n",
    "  | aa B_ C_ | Fruits verds, pell llisa, flors violeta   |  9/64         |\n",
    "  | A_ bb cc | Fruits grocs, pell rugosa, flors blanques |  3/64         |\n",
    "  | aa B_ cc | Fruits verds, pell llisa, flors blanques  |  3/64         |\n",
    "  | aa bb C_ | Fruits verds, pell rugosa, flors violeta  |  3/64         |\n",
    "  | aa bb cc | Fruits verds, pell rugosa, flors blanques |  1/64         |\n",
    "\n"
   ]
  },
  {
   "cell_type": "code",
   "execution_count": null,
   "id": "1c26970d",
   "metadata": {},
   "outputs": [],
   "source": []
  }
 ],
 "metadata": {
  "kernelspec": {
   "display_name": "R",
   "language": "R",
   "name": "ir"
  },
  "language_info": {
   "codemirror_mode": "r",
   "file_extension": ".r",
   "mimetype": "text/x-r-source",
   "name": "R",
   "pygments_lexer": "r",
   "version": "4.3.1"
  }
 },
 "nbformat": 4,
 "nbformat_minor": 5
}
